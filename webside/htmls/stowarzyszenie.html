
<div class="post">
    <h2 class="title">Stowarzyszenie:</h2>
</div>
<div class="post">
    <div class="entry">
      <p>
        W ubiegłym roku szkolnym Stowarzyszenie Rodziców, Nauczycieli i Przyjaciół Szkoły Podstawowej Nr 12 w Płocku pod nazwą „Szkoła Pod Brzozami”
        zaprosiło uczniów klas IV, V, VI  do wzięcia udziału w warsztatach teatralnych prowadzonych w ramach projektu „Pozwólmy dzieciom radośnie dążyć do poprawy”
      </p>
      <p>
        finansowanego  przez Stowarzyszenie Rodziców, Nauczycieli i Przyjaciół Szkoły Podstawowej Nr 12 w Płocku pod nazwą „Szkoła pod Brzozami” oraz
      </p>
      <p>
        „Fundację Fundusz Grantowy dla Płocka”,
      </p>
      <p>
        która w dniu 16.01.2012r. przyznała Stowarzyszeniu w V Edycji Konkursu Grantowego kwotę 6.000zł.
      </p>
      <p>
        Zajęcia prowadzone były przez pedagoga teatru i dramy Panią Romę Ludwicką - Mierzejewską - zasłużonego instruktora teatralnego, laureata Orderu Uśmiechu.
      </p>
    </div>
    <div class="entry">
      <p>
        Ogłoszenie przez Sejm Rzeczypospolitej Polskiej Uchwałą z dnia 16.09.2011r. roku 2012 Rokiem Janusza Korczaka
        stało się naszą inspiracją do wykorzystania jego twórczości w kształtowaniu świata wartości i postaw naszych dzieci.
      </p>
    </div>
</div>
<div class="post">
    <h2 class="title">Więcej o projekcie:</h2>
    <div class="entry">
      <p>
        „POZWÓLMY DZIECIOM RADOŚNIE DĄŻYĆ DO POPRAWY”
      </p>
    </div>
    <div class="entry">
      <p>
        Skąd wziął się pomysł warsztatów teatralnych?
       </p>
    </div>
    <div class="entry">
      <p>
            Pomysł warsztatów teatralnych w naszym projekcie jest środkiem do rozpoczęcia zmiany w lepszym funkcjonowaniu dzieci.
      </p>
    </div>
    <div class="entry">
      <p>
        W październiku 2011r. wśród uczniów naszej szkoły przeprowadzono ankietę dotyczącą agresji i przemocy.
Wyniki ankiety omówiono i przedstawiono rodzicom na początku listopada 2011r. na zebraniach klasowych, a Szkoła podjęła stosowne działania (m.in. wystąpiła do Poradni Psychologiczno-Pedagogicznej o przeprowadzenie programów profilaktycznych, przystąpiła do udziału w kampanii społecznej „Szkoła bez przemocy”).
Wyniki ankiety wskazały, że warto z dziećmi podjąć dodatkową pracę, wzbogacić proces wychowawczy szkoły, aby polepszyć funkcjonowanie dzieci w społeczności szkolnej, warto budować pozytywny świat wartości, pokazywać im drogę do eliminacji niepożądanych zachowań. Temu mają służyć profesjonalne warsztaty teatralne.
W warsztatach teatralnych biorą udział chętne dzieci ( 15-25 osób), ale efekty realizacji projektu będą widoczne wśród wszystkich pozostałych uczniów naszej szkoły, którzy jako widzowie wezmą udział w przedstawieniu dla społeczności uczniowskiej.
       </p>
    </div>
    <div class="entry">
      <p>
        Ogłoszenie przez Sejm Rzeczypospolitej Polskiej Uchwałą z dnia 16.09.2011r. roku 2012 Rokiem Janusza Korczaka stało się naszą inspiracją do wykorzystania jego twórczości w kształtowaniu świata wartości i postaw naszych dzieci .Nazwa naszego projektu została zaczerpnięta z cytatu Janusza Korczaka „Pozwólmy dzieciom błądzić i radośnie dążyć do poprawy”.
      </p>
    </div>
    <div class="entry">
      <p>
Zajęcia prowadzone przez specjalistę od Korczaka- pedagoga teatru i dramy Panią Romę Ludwicką- Mierzejewską-zasłużonego instruktora teatralnego, laureata Orderu Uśmiechu, pozwolą na lepsze poznanie dzieci, podsuną sposoby rozwiązania trapiących ich problemów. Na cotygodniowych ( 3x 45 minut – 135 minut w każdy czwartek) zajęciach  w/w specjalista będzie wspólnie z dziećmi przygotowywał etiudy  teatralne o problemach dzieci w oparciu o najlepszą literaturę Janusza Korczaka, który całe życie poświęcił dzieciom, a w wielu pięknych książkach opisał problemy dzieci i sposoby ich rozwiązywania.
Przypomnimy w realizacji tego projektu, jak  uczył dzieci wzajemnego do siebie szacunku. W swej pedagogice podkreślał, że należy respektować prawo dziecka do szacunku, każde indywidualnie traktować.
Na przełomie kwietnia i maja 2012r.  prowadzący  zajęcia specjalista przygotuje ze swoimi podopiecznymi przedstawienie dla społeczności szkolnej. W przedstawieniu tym widzowie zobaczą ,że bohaterowie radzą sobie konstruktywnie z problemami, złością, negatywnymi emocjami, są tolerancyjni wobec siebie.
W przedstawieniu będzie wyraźnie pokazane, że powyższe postawy społeczne przynoszą korzyść i zwiększają szansę na powodzenie w życiu.
Przedstawienie będzie miało charakter edukacyjny, będzie niosło za sobą przesłanie, myśl, która trafi do odbiorców, zwróci uwagę na ważne problemy dzieci.
Morał końcowy - myśl przewodnia będzie wyraźnie w sposób czytelny dla widza pokazywał, że warto podjąć wysiłek zmiany siebie.
Po inscenizacji dla społeczności uczniowskiej planujemy dyskusję  oceniającą zaaranżowane zdarzenie. Dyskusję mogą rozpocząć „widzowie”. Dyskusja ta winna doprowadzić do uzgodnionej, w pełni wspólnej oceny zainscenizowanego problemu. Ingerencja nauczyciela w trakcie prowadzenia dyskusji powinna być nieznaczna i dyskretna. Uczniowie będą samodzielnie oceniać i wyrażać opinie, dyskutować.
            Dopełnieniem, naszego przedsięwzięcia w aspekcie roku Korczakowskiego będzie wystawa prac autorstwa Itzchaka Belfra (podopiecznego Janusza Korczaka) – „O życiu Janusza Korczaka i jego dzieciach w Domu Sierot na ul. Krochmalnej”
Komisarzem i gospodarzem wystawy będzie Pani Roma Ludwicka-Mierzejewska, która otrzymała od Ministerstwa Edukacji Polski i Izraela nagrodę dla najlepszego edukatora, upowszechniającego dzieło Janusza Korczaka.
      </p>
    </div>
</div>
<div class="post">
    <h2 class="title">SPONSORZY:</h2>
    <div class="entry">
      <p>
        <img src="http://www.sp12plock.pl/albumy/SPON.jpg"
             width="412"
             height="146">
      </p>
    </div>
</div>
